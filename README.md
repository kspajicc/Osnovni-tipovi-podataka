Osnovni tipovi podataka su temeljni elementi koje programski jezici koriste za organiziranje i manipulaciju podacima.
Tipovi podataka zapravo djeluju kao ograničenja u programima koja se statički ili dinamički provjeravaju.
Osnovna ideja uvođenja tipova podataka je davanje značenja nečemu što je u konačnici zapravo samo niz bitova.
U osnovi, ti podaci su numeričke prirode.
Programski jezik C ima podršku za dvije kategorije podataka – cjelobrojni (engl. integer) i realni (engl. floating point).
Obje kategorije dolaze u nekoliko varijanti ili tipova, a razlikuju se u rasponu vrijednosti koje podržavaju.
Više različitih tipova za istu kategoriju omogućuju prilagodbu programa računalnim okolinama, jer imaju različitu potrebu za memorijom.
